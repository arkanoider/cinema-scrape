<?xml version="1.0" encoding="utf-8"?><rss version="2.0"><channel><title>Cinema Ariston Trieste - La Cappella Underground</title><link>https://www.lacappellaunderground.org/ariston/programma/</link><description>Programmazione Cinema Ariston - La Cappella Underground</description><item><title>Miroirs No 3 – Il mistero di Laura</title><link>https://www.lacappellaunderground.org/film/miroirs-no-3-il-mistero-di-laura_202603021700/</link><description><![CDATA[di Christian Petzold / Germania 2025, 87’ con Paula Beer, Barbara Auer, Matthias Brandt, Enno Trebs

Presentato in anteprima al Trieste Film Festival 2026

Durante una gita in campagna, Laura, giovane studentessa a Berlino, sopravvive miracolosamente a un incidente stradale nel quale perde la vita il suo compagno. Profondamente scossa ma fisicamente illesa, viene accolta da Betty, una donna che ha assistito all’incidente e che le offre rifugio nella propria casa. Poco a poco, anche il marito separato di Betty e il figlio accettano la presenza di Laura, dando vita a un equilibrio fragile e quasi familiare. Ma sotto questa apparente quiete, il passato di ciascun personaggio riaffiora, costringendo Laura a confrontarsi con la propria identità e con il dolore rimosso.

Dopo il successo internazionale di Il cielo brucia (Orso d’Argento alla Berlinale 2023), Petzold torna al cinema con un’opera intima, magnetica e profondamente emotiva, presentata all’ultima Quinzaine des Cinéastes del Festival di Cannes. Protagonista assoluta è Paula Beer, musa di Christian Petzold e interprete centrale di un sodalizio artistico ormai consolidato, vincitrice dell’Orso d’Argento e del Premio del Cinema Europeo per Undine: un amore per sempre , qui in un’interpretazione trattenuta e potentissima. Miroirs No. 3 – Il mistero di Laura è un film sul trauma e sulla sopravvivenza emotiva, sulla necessità di reinventare la propria storia per poter continuare a vivere. Un racconto sospeso tra realtà e finzione, attraversato da una tensione sotterranea e da una forte coerenza poetica, cifra distintiva del cinema di Petzold. Il titolo del film rimanda al brano di Maurice Ravel, Miroirs n. 3 – Une barque sur l’océan , evocando un viaggio interiore fatto di correnti invisibili, tempeste e momenti di apparente quiete: una metafora potente che attraversa tutto il film. In Miroirs n. 3 – Il mistero di Laura , una casa di campagna diventa lo spazio dove i personaggi si cercano e si incontrano, tra gesti piccoli, silenzi e sguardi che raccontano più di mille parole. Il passato riaffiora, le ferite restano, ma lentamente qualcosa si ricompone: un equilibrio fragile, una possibilità di ricominciare. Petzold lascia che lo spettatore osservi, ascolti e senta, come in un piccolo viaggio dentro le vite di chi cerca di andare avanti.<br/>
Cast: Paula Beer, Barbara Auer, Matthias Brandt, Enno Trebs<br/>
Orari: Lunedì 02 marzo ore 17:00, Martedì 03 marzo ore 20:30, Mercoledì 04 marzo ore 17:00]]></description><guid>https://www.lacappellaunderground.org/film/miroirs-no-3-il-mistero-di-laura_202603021700/</guid></item><item><title>Orcolat</title><link>https://www.lacappellaunderground.org/film/orcolat_202603021900/</link><description><![CDATA[La proiezione di lunedì 2 marzo 2026 alle ore 19.00 sarà alla presenza del regista Federico Savonitto

Il grave terremoto che colpì il Friuli nel 1976 è ancora vivo nell’immaginario collettivo, per come ha saputo essere da esempio nelle varie ricostruzioni che sono seguite negli anni, in Italia e all’estero. È un racconto necessario per prepararci agli stravolgimenti ambientali che sono in agguato. Un viaggio nella memoria collettiva del Friuli che, attraverso le voci dei suoi protagonisti, trasforma la tragedia del terremoto in racconto di rinascita.

Narrato dalla voce inconfondibile di Bruno Pizzul, Orcolat è un racconto corale che intreccia memoria, identità e rinascita del Friuli a quasi cinquant’anni dal terremoto del 1976. Attraverso le testimonianze di artisti, sportivi, scrittori e studiosi — tra cui Dino Zoff, Fabio Capello, Manuela Di Centa, Paolo Rumiz, Davide Toffolo, Tullio Avoledo e molti altri — il film restituisce un mosaico emotivo e collettivo di quel momento storico che ha segnato in modo indelebile il territorio e la sua gente. Lontano da ogni retorica, Orcolat esplora non solo la forza e la solidarietà della ricostruzione, ma anche le sue contraddizioni e le ombre dei primi interventi di soccorso. Lo sguardo del regista Federico Savonitto si apre, infine, a una dimensione internazionale, che parla non solo a chi quegli eventi li ha vissuti ma a un pubblico di tutte le età. Con le musiche di Elisa Toffoli, dei Tre Allegri Ragazzi Morti e di Lorenzo Commisso il film diventa un viaggio nella memoria e nella resilienza di un popolo capace di rinascere, trasformando il dolore in energia vitale e patrimonio condiviso.<br/>
Durata: 92 minuti<br/>
Orari: Lunedì 02 marzo ore 19:00, Martedì 03 marzo ore 18:30, Mercoledì 04 marzo ore 20:45]]></description><guid>https://www.lacappellaunderground.org/film/orcolat_202603021900/</guid></item><item><title>Il filo del ricatto – Dead Man’s Wire</title><link>https://www.lacappellaunderground.org/film/il-filo-del-ricatto-dead-mans-wire_202603022100/</link><description><![CDATA[di Gus Van Sant / USA 2025, 105’ con Bill Skarsgård, Dacre Montgomery, Cary Elwes, Myha’la, Colman Domingo, Al Pacino

La mattina dell’8 febbraio 1977 Anthony G. “Tony” Kiritsis entra nell’ufficio di M. L. Hall, presidente della Meridian Mortgage Company e prende in ostaggio il figlio Richard. Tony gli punta alla testa un fucile a canne mozze con una particolarità: collegato al grilletto c’è un dispositivo che, stretto al collo come un cappio, se sfiorato, ucciderà all’istante l’ostaggio. Le richieste di Tony sono chiare: 5 milioni di dollari, immunità e soprattutto scuse personali…

« Questo progetto ha seguito un percorso piuttosto tortuoso fino al suo completamento. È basato su una storia di cronaca realmente accaduta — raccontata con attenzione — e incentrata sulle azioni disperate di un uomo, Tony Kiritsis, nel 1977. Sentendosi tradito dalla società di mutui a cui si era affidato, e convinto che la medesima si stesse approfittando di lui nel momento in cui era maggiormente vulnerabile, prese misure drastiche nel tentativo di riprendere il controllo. Abbiamo iniziato a realizzare il film nel novembre 2024 e, in un lasso di tempo molto breve, mentre il mondo cambiava intorno a noi, abbiamo notato inquietanti parallelismi tra la nostra storia e gli eventi globali in corso. Questo ha reso il progetto al tempo stesso attuale e scomodo. Spero che il film non provochi eccessivo turbamento, anche se riconosco che viviamo in tempi profondamente difficili — e forse un certo disagio è inevitabile. Un ringraziamento va alle persone reali le cui storie hanno dato forma a questo film, al mio straordinario cast e a tutti i collaboratori che lo hanno portato in vita con tanta forza. » Gus Van Sant<br/>
Cast: Bill Skarsgård, Dacre Montgomery, Cary Elwes, Myha’la, Colman Domingo, Al Pacino<br/>
Orari: Lunedì 02 marzo ore 21:00, Martedì 03 marzo ore 16:30, Mercoledì 04 marzo ore 18:45]]></description><guid>https://www.lacappellaunderground.org/film/il-filo-del-ricatto-dead-mans-wire_202603022100/</guid></item></channel></rss>